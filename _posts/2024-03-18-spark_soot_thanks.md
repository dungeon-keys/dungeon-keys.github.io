---
layout: post
title:  "Sparks & Soot (and thanks)"
date:   2024-03-18 14:00:00 +0100
categories: [Dungeon Keys, Made in Chaos]
tags: [Kraken, Spark & Soot]
---

***My friends***, come *senz'altro* sapete sono di ritorno dall'edizione 2024 di **[Libera Ludum](https://dungeon-keys.github.io/posts/libera_ludum_2024/ "Sì, era nel post precedente!")**. Ora, io sono un tipo abbastanza abitudinario, uno che trova la propria stabilità anche imponendosi piccoli divieti. E questo, nel ridente ambito gidierristico, significa che solitamente...
1. Non vado alle convention, e se ci vado...
2. Non gioco alle convention, ma *soprattutto*...
3. Non partecipo assolutamente ai contest delle convention.

In questo caso, gli amici fagiani del **Kraken** (lo so, strano incrocio) mi hanno dato semplici ma ottime ragioni per contravvenire a tutte e tre le consuetidini nella mia personale Common Law. E oggi sono molto contento di averlo fatto: ne è sicuramente valsa la pena di guidare fino a Sesto, partecipare al ganzissimo evento messo su da questi toscani maledetti, giocare entrambi i giorni (anche con Mr *[Dietro Lo Schermo](https://dietroschermo.wordpress.com/ "Proprio il Bille!")*), fare dissing sulle liste di abilità dove compare la parola *Percezione*[^fn-1]... Insomma, due belle giornate.

E ho anche vinto il **<span style="color:#EB5E28">one page contest</span>**! Per un soffio, è chiaro. 

Potete trovare qui **[Spark & Soot](https://www.krakengdr.it/ottone-miraggi-e-vapore/ "Link al Kraken!")**, un gioco di ruolo steampunk di borghesia *steam* e proletariato *punk*. O di borghesia *punk* e proletariato *steam*. Insomma, vedete voi, quello è parte del divertimento. Non è un gioco propriamente OSR, però tenete presente che il goblin non casca mai lontano dall'albero. 

Ma soprattutto, seguendo il link potete trovare anche tutte le contribution degli altri autori, e sono fighe per davvero. Segnalo **<span style="color:#EB5E28">Rondo of the Chauchat</span>** di Luca Negri, che sta pure a questo **[link](https://luca-negri.itch.io/rondo-of-the-chauchat "Su itch.io!")**.

Grazie di nuovo all'inossidabile giuria per aver visto del potenziale oltre le mie pessime illustrazioni. E grazie anche a chi lo proverà, fatemi sapere! 

Al prossimo post, probabilmente con una sorpresa dagli occhi a clessidra.
 
## Note

[^fn-1]: Mi prendo la responsabilità di ogni affermazione piccante in merito ai giochi tradizionali. 