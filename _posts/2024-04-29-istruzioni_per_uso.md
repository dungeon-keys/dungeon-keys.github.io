---
layout: post
title:  "Dungeon Keys: Guida Pratica"
date:   2024-04-29 12:30:00 +0100
categories: [Dungeon Keys, Blog]
image:
  path: /assets/img/dktitlewide.png
---

Questo è un post di servizio, di quelli che vengono linkati più volte e magari aggiornati di tanto in tanto. Al momento attuale <span style="color:#EB5E28">**Dungeon Keys**</span> conta la bellezza di sette post e, diciamoci la verità, non è che se ne senta il bisogno più di tanto. Però mi pare una buona idea, e se non lo faccio poi finisco per dimenticarmene.

## Guida Pratica alla lettura di Dungeon Keys

### 1. Categorie

Sto cercando di mantenere una parvenza di ordine utilizzando categorie e sottocategorie come Dio comanda. Questa è la lista alla quale sono arrivato. Al momento è anche un lungo elenco di anteprime: affidiamoci al corso inesorabile delle stagioni, magari qualcosa ne uscirà.

- **Dungeon Keys**
  + **Blog**: housekeeping riguardante il sito. Post come questo rientrano nella categoria *Blog*.
  + **Moodboard**: un qualcosa che mi ha ispirato, offerto senza commento perché possa ispirare anche voi. 
  + **Personal**: se devo parlarvi dei fattacci miei qui, di solito è perché c'è un problema. Speriamo non serva.

- **Community**
  + **Eventi**: ogni tanto mi faccio vivo a qualche evento, oppure voglio spargere un po' la voce per conto di un amico.
  + **COSMO**: quando finalmente mi deciderò a partecipare come GM alla venerabile *Convention Old School Mensile Online*, sarete i primi a saperlo. 
  + **GOLeM**: per il progetto di *Gioco Organizzato Libero e Minimale*. Ho già detto troppo.

- **OSR**
  + <span style="color:#EB5E28">***In Fondo al Pozzo***</span>
  + <span style="color:#EB5E28">***dungeon24***</span>
  + <span style="color:#EB5E28">***HexS***</span>
  + <span style="color:#EB5E28">***Ad Ventura!***</span>
  + <span style="color:#EB5E28">***Lunastorta***</span>
    * Avventure, sistemi, zine, insomma la roba per la quale **Dungeon Keys** esiste.  
  + **Reblogged**: traduzioni di post dalla blogosfera OSR ancora inediti in italiano.
  + **Expanded**: riservato alle espansioni di avventure e ambientazioni create da altri.
  + **House Rules**: regole mie e altrui, vecchie e nuove.
  + **Loretomo**: spazio per un *deep dive* nell'ambientazione delle mie campagne.
  + **Recensioni**: ci saranno, ma solo se riesco ad azzeccare una formula che non mi faccia sembrare ancora più stronzo del solito.
  + **Principia**: teoricamente parlando. Detto altrimenti, le migliori pratiche di gioco che conosco.
  + **Democrazia Gygaxiana**: i risultati di piccole collaborazioni con la Legione.
  + **Tabelle casuali**: esattamente questo.

- **West Marches** 
  + [...] Qui c'è ancora molto da fare, ma **Dungeon Keys** nasce anche come hub per una campagna open table online. Ne riparleremo senz'altro. 

- **Wargaming**
  + <span style="color:#EB5E28">***Maju Thunder***</span>: il wargame skirmish ambientato nel mondo di [Terror Target Gemini](https://www.needgames.it/prodotto/terror-target-gemini/).
  + <span style="color:#EB5E28">***RUINS***</span>: il wargame skirmish che non realizzerò mai.
  + **Hobby**: se dovessi decidere di parlarvi pure di pittura, stampa 3D e ossessioni varie.

### 2. Made in Dungeon Keys

Gran parte delle cose che scrivo finisce qui perché, in fin dei conti, non mi va di tenere per me idee, propositi, abbozzi di avventure e pensieri formati a metà. Ora, i lettori di blog sono fortunatamente pochi, anzi sono proprio in via d'estinzione, e questo rende **Dungeon Keys** un bel posticino *low stakes* dove pubblicare roba. 

Può capitare che le cose non vadano proprio così. Magari ci ho messo più impegno del solito. Magari mi salta in mente la balzana idea che un qualche testo possa essere rivolto *al mondo intero*. In quel caso, probabilmente si trova anche sulla mia [pagina di itch.io](https://crawlingchaox.itch.io/).

Trovate il link anche sulla sidebar, in basso a sinistra.

### 3. Interazioni

Per chi volesse contattarmi, la sidebar contiene un collegamento diretto al mio Telegram (non fatemi pentire della cosa, mi raccomando). C'è anche un indirizzo e-mail, ma lo controllo meno spesso.

Il discorso *cambia*, e parecchio, se avete qualcosa da dire non tanto a me, ma a tutti i lettori di **Dungeon Keys**: in quel caso, i commenti ai post sono aperti e ovviamente a me fa davvero piacere riceverli. And *yet*... Questo sito è hostato da github e utilizza un plugin per i commenti chiamato *utteranc.es*: è molto figo, ma per commentare serve un [account su github](https://github.com/join).

L'account è totalmente gratuito, ma so benissimo che nessuno avrà mai e poi mai la sbatta di registrarsi un account su github apposta per commentare qui. A ben pensarci, questo rende tutto il sistema semplicemente *perfetto*.

### 4. Tenersi aggiornati

L'ultimo link nella sidebar porta al file XML che potete dare in pasto al vostro lettore RSS di fiducia (il mio è [inoreader](https://www.inoreader.com/it/)) e non perdere mai un post. Sicuramente ci sono modi più sensati, ma questo è quello che uso io di solito per tenermi al passo con i blog e devo dire che non mi ha mai tradito. 

> Al momento non mi viene in mente altro. Come dicevo all'inizio, è probabile che questo post venga aggiornato più volte. Se doveste notare incongruenze, fatemele pure notare nel modo che preferite. 